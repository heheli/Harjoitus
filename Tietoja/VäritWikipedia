Väri on auringosta tai muusta valolähteestä tulevaa aaltomuotoista sähkömagneettista säteilyä eli valoa. Jokaista värisävyä vastaa oma aallonpituus. Pisin aallonpituus on punaisella ja lyhin violetilla. Ihmiselle näkyvien värien ääripäiden lisäksi puhutaan infrapunasta, jonka aallon pituus on pitempi kuin näkyvä valo ja se voidaan tuntea lämpönä. Puhutaan myös ultravioletista, joka on lyhytaaltoisempaa kuin näkyvä valo. Ihminen aistii värin, kun valo heijastuu jostakin värillisestä kohteesta silmän verkkokalvolle.

Toisin kuin monet muut nisäkkäät, ihminen näkee maailman väreissä.

Eri ihmisten värien näkö- ja niiden erottamiskyky ovat erilaisia. Kaikilla on sama värien erotteluprosessi, jossa aivot tulkitsevat silmän kautta tulevan impulssin muuntaen sen väriksi.

Värin havaitseminen perustuu kolmeen asiaan:

valoon, joka on värin lähde
kohteeseen, siihen, miten kohde vastaa väriin
silmään, joka ottaa värin vastaan

Lähde: Wikipedia-artikkeli, Väri
(https://fi.wikipedia.org/wiki/V%C3%A4ri)
